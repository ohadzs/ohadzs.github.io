<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ohad's Blog</title>
    <link href="https://fonts.googleapis.com/css2?family=Alef:wght@400;700&display=swap" rel="stylesheet">
    <link rel="icon" type="image/x-icon" href="/book.ico">
    <link rel="shortcut icon" type="image/x-icon" href="/book.ico">
    <style>
        body { font-family: 'Alef', sans-serif; max-width: 600px; margin: 50px auto; padding: 20px; direction: rtl; text-align: right; line-height: 1.6; }
        a { color: inherit; text-decoration: underline; }
        pre { font-family: 'Alef', sans-serif; direction: rtl; text-align: right; white-space: pre-wrap; line-height: 1.6; }
        img { max-width: 100%; height: auto; display: block; margin: 20px auto; border-radius: 8px; }
    </style>
</head>
<body>
    <pre><a href="../../">← חזרה</a></pre>
    <h1>29/08/2025 - משחקים</h1><hr>
<pre>
רוקט ליג זה אחד המשחקים האהובים עלי, משחק מחשב (סוני) שבו השחקן הוא (נהג ב)מכונית שיכולה לקפוץ, לעוף (בעזרת בוסט) ולהסתובב לכל הכיוונים, בתוך מגרש כדורגל, במטרה להכניס גול לקבוצה השניה (בקבוצות של 1 עד 3 שחקנים).
מה כל-כך מדהים במשחק הזה ? א) RNG - כמעט ואין שום מזל במשחק (למכירים, הדבר הרנדומלי היחיד הוא - באיזה צד הרכב יהיה לאחר שהוא מתפוצץ. זהו). ב) pay to win - אין שום מוצר שאפשר לקנות שעוזר לך להתקדם/להשתפר. יותר מזה, אין שום התקדמות במשחק שנותנת לך יתרון על שחקן חדש. שום נשק, ציוד, שדרוג, כלום. כל שחקן, מהכי חדש להכי טוב - כל מה שיש להם זה שלט ומסך. השחקן החדש כמעט לא מצליח לגעת בכדור. השחקן החזק עף באוויר עם הכדור על השלדה, בזמן שהוא זוכר בכל רגע איפה כל שחקן אחר נמצא על המגרש, באיזה זווית, עם כמה בוסט, עם איזה מיינדסט (התוצאה הנוכחית, זמן שנותר, …).
מה מרכיב משחק, כל משחק? תחום סגור (מגרש, 90 דקות), חוקים, מטרה. כל משחק מקדש סגולות אחרות בשחקנים שלו - במשחקי ספורט מקדשים כושר כמובן (לא רק, חס וחלילה. אל תכעס). משחק אחר יכול להיות מבוסס אך ורק על זיכרון (יש משחק כזה שצריך להפוך קלפים למצוא זוגות). משחק טיפה יותר מורכב יכול לשלב גם קצת חשיבה…
חפיסת קלפים היא דבר מדהים, בגלל שהיא מכילה בתוכה אינספור אפשרויות למשחקים, כל אחד בעל מאפיינים שונים - לא יודע אם אפשר לקרוא למלחמה משחק בכלל - האלמנט היחיד במשחק הוא מזל. משחק שאנחנו הוא אוהבים הוא משחק שמכיל אלמנטים שונים שאנחנו נהנים מהם. כל אחד מהאלמנטים במידה מסוימת, כך שיחד יוצרים משחק שלם עם איזון טוב.
משחקי קלפים שאני אוהב מאוד: ג׳וקר - משחק קליל, שחלק גדול ממנו הוא שיח עם השחקנים האחרים, יצירת בריתות ובגידות. 
רום (דומה לחתחתול, אבל זה בקלפים - אז לילדים גדולים) - חשיבה, זריזות מחשבתית + פיזית, זיכרון.
בשניהם, כמו רוב משחקי הקלפים - כל שחקן לעצמו. ברום בכל סיבוב יש מנצח אחד ובג׳וקר כל סיבוב אחד מפסיד.

רועי ויואב (או כל קורא חדש אחר) - היי, ברוך הבא. אם אתה מכיר אותי / יצא לך לקרוא קצת, אני מקווה שהצלחת להבין את הרוח שבה אני רושם את הדברים + משתדל לחיות. אני מצפה ממך לעזור לי פה, תהיה ביקורתי כלפי השטויות שאני רושם פה (אם הנושאים האלה בכלל מעניינים אותך :)
</pre>
</body>
</html> 
