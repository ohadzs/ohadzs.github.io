<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ohad's Blog</title>
    <link href="https://fonts.googleapis.com/css2?family=Alef:wght@400;700&display=swap" rel="stylesheet">
    <link rel="icon" type="image/x-icon" href="/book.ico">
    <link rel="shortcut icon" type="image/x-icon" href="/book.ico">
    <style>
        body { font-family: 'Alef', sans-serif; max-width: 600px; margin: 50px auto; padding: 20px; direction: rtl; text-align: right; line-height: 1.6; }
        a { color: inherit; text-decoration: underline; }
        pre { font-family: 'Alef', sans-serif; direction: rtl; text-align: right; white-space: pre-wrap; line-height: 1.6; }
        img { max-width: 100%; height: auto; display: block; margin: 20px auto; border-radius: 8px; }
    </style>
</head>
<body>
    <pre><a href="../../">← חזרה</a></pre>
    <h1>11/12/2025 - המדינה</h1><hr>
<pre>
אפלטון, בפרק ה או ו של ספרו המוכר ביותר ״המדינה״, מתאר את המדינה האוטופית - שבה האושר של האנשים מגיע לרמה מקסימלית. הוא בונה מדינה זו במחשבתו במטרה להבין איך אדם מושלם אמור להיראות. התיכנון הוא לגזור את תמונת האדם מערכי המדינה.
לאדם תשוקה שלא תדע די, אך אין זה נכון לתת לה לשלוט באדם.
לאדם תבונה, וראוי שהתבונה תוביל אותו לפעולה.
עוז הרוח / אומץ האדם היא היכולת שלו להתעלות על התשוקה ולפעול בחוכמה.
הסגולה הטובה מורכבת מ: צדק, יישוב דעת, אומץ, חוכמה.
אדם מיושב בדעתו הוא אדם שמכיר בטבעה של התשוקה, בעל אומץ רב כדי להכניעה, וחוכמה שולטת על מעשיו. 
נשמע נכון ומאוד מעניין אותי - איך אדם יכול לפתח אומץ מסוג זה ? הדבר היחיד שעולה על דעתי זה מדיטציה. אולי היא מעין (או בחלקה) תרגול של שליטה עצמית.

הכרתי ברזיאלי, ששפת האם שלו היא פורטוגזית כמובן, שאמר משהו מעניין על אנגלית - הוא למד אנגלית והתאהב בשפה, המוח שלו עובד על דלק אחר, הוא הרבה יותר מרוכז ומפוקס כשהוא חי ומדבר אנגלית. הוא למד דרך היוטיוב והרגיל את עצמו בכוח לדבר באנגלית בראש. הבחור מלא מוטיבציה, וזה באמת נשמע מדהים, יש לו אנגלית מצוינת, הוא חושב באנגלית, הוא חושב, לומד, עושה.
איזה שליטה עצמית מדהימה.
בחור אחר שרק התחיל לדבר לפני שבוע, וכבר רכש אנגלית טובה, אמר אחרי שעה של שיחה שהראש שלו כבר מותש. אני מאמין שתרגול שפה חדשה זו פעולה קוגניטיבית קשה, ויתכן שלמידת שפה נוספת היא דרך טובה מאוד לאמץ את המוח לאורך זמן.
אני לא יודע אם הבחור הראשון עדיין מתאמץ כשהוא מדבר אנגלית, אבל אולי הוא רגיל להתאמץ כשהוא על אנגלית ולכן הוא מרגיש כאילו הוא על ״דלק טוב יותר״, המוח שלו רגיל לעבוד קשה יותר והכוח הזה מתועל לדבר שהוא מתעסק בו בזמנו. 
</pre>
</body>
</html>

