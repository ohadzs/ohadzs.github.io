<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ohad's Blog</title>
    <link href="https://fonts.googleapis.com/css2?family=Alef:wght@400;700&display=swap" rel="stylesheet">
    <style>
        body { font-family: 'Alef', sans-serif; max-width: 600px; margin: 50px auto; padding: 20px; direction: rtl; text-align: right; line-height: 1.6; }
        a { color: inherit; text-decoration: underline; }
        pre { font-family: 'Alef', sans-serif; direction: rtl; text-align: right; white-space: pre-wrap; line-height: 1.6; }
    </style>
</head>
<body>
    <pre><a href="../index.html">← חזרה</a></pre>
    <h1>28/07/2025</h1><hr>

<pre>
היי, אז השאלה - למה לכתוב יומן רשת?
בהשוואה לשגרה הנוכחית שלי אני חושב שיכול להיות יותר חיובי אם אשקיע יותר זמן בחשיבה, בנוסף גם להשקיע זמן אחר בחשיבה על עצמי (זה לא פה).
כתיבה של בלוג כזה שונה מכתיבת יומן לעצמי - יותר ביקורתי כלפי עצמי, צריך להיות יותר מפוקס (קצת, אפשר ורצוי להיות מבולגן ולקפוץ ממקום למקום) ועייני וזה יכול לגרום לחידוד ההבנה והמחשבה על הדבר. יומן הוא אישי, מדבר בעיקר על מה עברתי היום ופחות מה חשבתי. מה קשה לי, מה רע (אולי עדיף גם לכתוב ביומן מה טוב? ולחשוב בכללי בצורה חיובית יותר אבל זה לא הדיון), בבלוג אין מקום לדברים האישיים, כמו במדע ופילוסופיה - כמובן שיש אותי ויש לי רגשות ודעות קדומות, אבל הם לא העיקר. אלא במקרה שאני חוקר אותם לטובת המחקר והחשיבה הטהורה - זיהוי והתעלות על מכשלות החשיבה של החושב. אני שונא כלבים בגלל שאחד נשך אותי ולכן אני לא חושב שמגיע לבעלי חיים שוויון זכויות.
זו רק דוגמא ושקר - לא נשך אותי כלב אבל אני רוצה שנדבר על שוויון זכויות לבעלי חיים.
    
שמעתי איזה פילוסופ(ית אולי) מדבר על זכויות בעלי חיים בהקשר של זכויות לai - איזה שטות. נדבר עליו שיהיה לו תודעה.
למה יש לנו זכויות? עזוב זה נושא עמוק עכשיו עד שנגיע לבעלי חיים, אבל בעצם - למה לא? זו כל המטרה לא? במקום להתעצל ולהתחמק…
זכויות אדם מגיעות מהרעיון (המוטעה) שכל בני האדם שווים(אפשר לשאול מה מקורו ולהיכנס לדיון עמוק ומעניין, אבל לא אעשה זאת היום). לבעלי חיים מגיע זכויות (רציתי לשאול אם יש להם זכויות אבל אין לי ממש עניין בלבדוק את זה כרגע, אולי במדינה אחת כתוב איזה משהו ובשניה לא. בכל אופן זה לא רציני וסטנדרטי)?
נדמה לי שכן - האדם הוא בעל חיים, לא נעלה מהם, והעובדה שאני חזק (חכם?) לא נותנת לי את הזכות לפגוע בחלש. הדעה שהצגתי כרגע היא לא דעה מקובלת, תורת המוסר שלנו אומר בדיוק להפך.
מה מייחד את האדם- אביזרים, אש, שפה, הכרה… גם לבעלי חיים יש שפה והכרה אך במידה נמוכה יותר. אדם טיפש מקבל זכויות וחיה לא… אנחנו אוכלים חיות, מכחידים, אפשר גם להתעלל לא מאמין שיש חוק נגד ואם כן לא יודע מי אוכף אותו. החיה לא יכולה להתלונן בכל אופן.

אני באמת לא חושב שיש לי מה להגיד מעבר למה שנאמר. התשובה לשאלה שבה אנו עוסקים היא נגזרת של תורת המוסר שאנו מאמינים בה (או אמורה להיות. אני חושב שבתחומי הפילוסופיה, באתיקה לדוגמא, כשמציגים סיסטמה- מערכת, מתחילים על הנחות יסוד או קריטריונים בסיסיים והחשיבות שלהם ומסיקים את המסקנות משם. אנשים הם לא רציונלים ולכן אם אדם לא יושב וחושב ובודק את עצמו כנראה שבחלקה הסיסטמה שלו, לגבי כל מני תחומים כמו מה טוב? לדוגמא, כוללת סתירות), אם נגיד שהאדם לא מעלה מהבהמה + לכל אדם מגיעה זכות שווה, נדמה ש-> כל בעלי החיים שווים. אני לא בטוח אם ההוכחה המינימלית הזאת מספיקה, בודאי אני מרגיש שהיא חסרה. אני חושב שצריך לעסוק בלוגיקה בשביל להבין בקלות מה חסר פה. או רק לחשוב קצת יותר ברצינות ושיטתיות.
</pre>

</body>
</html> 
