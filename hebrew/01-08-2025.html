<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ohad's Blog</title>
    <link href="https://fonts.googleapis.com/css2?family=Alef:wght@400;700&display=swap" rel="stylesheet">
    <style>
        body { font-family: 'Alef', sans-serif; max-width: 600px; margin: 50px auto; padding: 20px; direction: rtl; text-align: right; line-height: 1.6; }
        a { color: inherit; text-decoration: underline; }
        pre { font-family: 'Alef', sans-serif; direction: rtl; text-align: right; white-space: pre-wrap; line-height: 1.6; }
    </style>
</head>
<body>
    <pre><a href="../index.html">← חזרה</a></pre>
    <h1>01/08/2025</h1><hr>

<pre>  
אז אתמול הבנו שבכדי לרכוש מיומנות (למה לרכוש מיומנות ? המלצת אגסי לבחור צעיר שאפתן) צריך מטרה, לפני שנדבר על מטרה נדון בכמה כלים.
דקארט בתחילת ״מאמר על המתודה״ מונה את שלושת התכונות היחידות הידועות לו כמשביחות את השכל: זריזות מחשבה, דמיון וזיכרון. והרי אני מעוניין בהשבחת שכלי.
בקריאה בספר אני מוצא עוד ועוד נקודות נהדרות שהייתי מעוניין להעלות פה, אבל זו לא סקירה של הספר. אני מעדיף לחשוב בזמן שאני רושם פה יותר מאשר לשמוע, פעולה שאני עושה בלי דף ועט. מקווה לחזור לספר הזה עוד כמה פעמים (במסגרת הרשומון ומחוץ לה) בשביל לחשוב עוד ועוד או לשתות לרוויה מהחומר הנהדר וצורת המחשבה והכתיבה המצוינות.
רק אגיד שהוא גם מדבר אחר״כ על יתרונות השפה (ידיעת קרוא וכתוב) - שלדעתי היא בסיס שבלעדיו אין התקדמות. א) בין דורות בשביל להעביר מידע אנחנו צריכים את הכתב, מידע בעל-פה עובר פחות מדויק ובכמות מוגבלת. ב) יתכן שהכתיבה עוזרת לכותב-חושב, בין אם בזמן הכתיבה או לאחריה [ נקודה שאפשר להמשיך ממנה ]. שפה מדוברת מורכבת איפשרה לאדם לעבוד בקבוצות גדולות (יובל נוח הררי יסביר יותר טוב ממני) ויש לה עוד כמה יתרונות, היתרון שמעניין אותי עכשיו הוא הבהירות המחשבתית שאפשר להשיג בעזרתה, בחשיבה. מרגיש לי כאילו הכתיבה עוזרת לי אפילו יותר מחשיבה בראש מכיוון שמאפשרת או גורמת לכך שיהיה זרם מחשבה רציף, ללא הפרעות, מיועד מטרה ובעל אפשרות של בדיקה אחורנית של המידע שנכתב - דבר שמאפשר לכותב-חושב לחשוב שוב על השטויות שהוא רושם -> לחשוב מחדש בביקורתיות.

 אחד הדברים המעניינים שלמדתי זה קורס שנקרא nand2tetris בו לומדים בדיוק איך עובד מחשב - מכונה עם מעבד שמסוגלת לעשות כל מני פעולות בעזרת תכנות. זה רעיון פורץ דרך - לעבור ממחשבון (סכום פעולות מוגבל) למחשב ביתי רגיל (מסוגל להריץ כל תוכנה חדשה שנדחוף לו). [ אני חושב שהבסיס לכל הרעיון הזה הוא ״מכונת טיורינג״ שווה לחקור על זה קצת, אחר״כ להבין איפה מחשב קוונטי נכנס לסיפור ]
משער NAND, שער לוגי שמחבר שני כניסות ליציאה אחת, בעזרת אלפים כאלה או יותר ואולי ארכיטקטורה מסוימת בונים מעבד (CPU). השלב הראשון היה השלב הפיזי, אחרכ עובדים לתוכנה ושם לומדים איך שפת תכנות עילית מתורגמת הופכת לשפת מכונה (בעזרת מתרגם שאנחנו כותבים), שפת מכונה (Assembly) מתורגמת ל0 ו1 בעזרת Assembler ומשם הכל חומרה. מה שיפה, כמו בכל מערכת מורכבת - ברגע שאתה מבין רובד אחד (או, אולי אתה לא מבין את אותה השכבה) אתה יכול להתעסק ברובד שמעליו, בלי לזכור ולהתעסק ברובד התחתון. מזכיר קצת את מודל הOSI מה שאני מספר פה, לא ניסיתי לחשוב מחשבה מקורית - סתם מחשבה.

עבור כל דבר מורכב בעולמנו אפשר לנסות להמציא איזה מערכת שתסביר איך הדברים עובדים ומדוע. מערכת שאנחנו בונים לא תהיה תיאורטית בלבד אלא תלך בכיוון ההפוך המוכר במדע - מהרצוי למצוי.
רשת התקשורת העולמית, האינטרנט, שזו מערכת עצומה מורכבת שיש לי חיבה רבה אליה, מבוססת על: 1) פרוטוקולי תקשורת, עוד מערכת בנויה ולכן שלנו, אמיתית - לא יודע איך לקרוא להן. ו-2) עולמנו הפיזי - עולם נחווה שאין אנו יודעים עליו דבר ודאי. ניוטון בנה מערכת של חוקים שמסבירה אותו, אחר״כ איינשטיין שלל אותה והביא אחת (אולי יותר מאחת לא יודע אני לא מומחה) יותר מדויקת - אבל לא מושלמת (לא מסבירה תופעות קוונטיות לדוגמא), ולפי השיטה המדעית אנחנו מחכים להסבר מלא יותר - תיאוריה שתוכל להסביר את העולם בשלמותו, שגם בה יתכן ויהיו פגמים וכן הלאה.
אז יש לנו א) רשת תקשורת מבוססת על ב) תוכנה ג) חומרה (גם פיזיקה גם נתב פיזי שהוא גם מסובב עולם פיזי, בסוף הכל פיזי :)
יכולה להיות תקלה ברשת, שנגרמה בגלל - באג בתוכנה, חיבור כבל לא נכון, התכנסות STP, רעידת אדמה, קור, קרינה קוסמית שפגעה בזיכרון והפכה את הביט מ0 ל1, ועוד.
</pre>
</body>
</html> 

